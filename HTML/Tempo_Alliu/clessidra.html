<!DOCTYPE html>
<html lang="it">
<head>
	<meta charset="utf-8">
	<meta name="viewport" content="width=device-width, initial-scale=1">
	<title>
			La clessidra
	</title>

	<link rel="stylesheet" type="text/css" href="style.css">

	<!-- titles -->

	<link rel="preconnect" href="https://fonts.googleapis.com">
	<link rel="preconnect" href="https://fonts.gstatic.com" crossorigin>
	<link href="https://fonts.googleapis.com/css2?family=Croissant+One&display=swap" rel="stylesheet">


	<!-- text -->

	<link rel="preconnect" href="https://fonts.googleapis.com">
	<link rel="preconnect" href="https://fonts.gstatic.com" crossorigin>
	<link href="https://fonts.googleapis.com/css2?family=Poiret+One&display=swap" rel="stylesheet">

</style>

</head>
<body>

		<ul class="main">
			<li><a href="index.html">Il Tempo</a></li>
			<li><a href="meridiana.html">La Meridiana</a></li>
			<li><a href="clessidra.html">La Clessidra</a></li>
			<li><a href="orologio_meccanico.html">L'orologio Meccanico</a></li>
		</ul>


		<h1>La Clessidra</h1>

		<p>La clessidra <em>(anticamente clepsidra;[1] chiamata anche orologio a sabbia o molto meno comunemente con il neologismo clepsamia)[2]</em> è uno strumento per la misura del tempo costituito da due recipienti di forma approssimativamente conica collegati tra di loro, tra i quali scorre una polvere finissima. Il termine clessidra in italiano può indicare <em>(più raramente)</em> anche il tipo ad acqua. Già nell'antico Egitto veniva utilizzata per misurare piccole quantità di tempo.</p>

		<img src="IMG/clessidra.jpg">

		<hr>

		<h2>Etimologia</h2>

		<p>Clessidra viene dal greco <strong>κλεψύδρα (klepsýdra)</strong>, che significa letteralmente <strong>"ruba-acqua"</strong>, e si riferiva originariamente alla clessidra ad acqua.</p>

		<hr>

		<h2>Descrizione</h2>

		<h3>Funzionamento</h3>

		<p>La sabbia <strong>fluisce con regolarità dal bulbo superiore</strong> a quello inferiore in un tempo preciso. Al termine è sufficiente capovolgere lo strumento per cominciare un altro periodo. La durata del ciclo dipende dalla quantità e qualità di sabbia, dalla dimensione del collo e dalla forma dei bulbi. In alternativa alla sabbia sono utilizzate anche polveri di calcare <em>(da gusci di uovo o marmo polverizzati).</em></p>

		<hr>

		<h3>Utilizzo</h3>

		<p>Questo strumento ha oggi solamente una <strong>valenza estetica</strong>, poiché strumenti più precisi e comodi sono a disposizione. In passato invece, prima del perfezionamento dell'orologio a pendolo, era l'unico strumento affidabile per la misura del tempo in mare e si suppone che il suo impiego in questo senso possa essere cominciato nel XII secolo. Prove certe si hanno solamente dal XIV secolo, quando la clessidra è riprodotta in alcune opere di Ambrogio Lorenzetti. Durante il viaggio di Ferdinando Magellano attorno al globo, su ogni nave della flotta erano utilizzate 18 clessidre, e uno dei compiti dell'equipaggio era di capovolgerle all'istante giusto. La sincronizzazione delle clessidre era fatta a mezzogiorno, identificabile dal fatto che il Sole raggiunge la sua massima altezza sull'orizzonte.</p>

		<hr>

		<h3>Clessidre eccezionali</h3>

		<p>Benché la durata di una clessidra non sia determinata esclusivamente dalla sua dimensione, se però la sabbia scorre per diversi giorni o settimane, si tratta di certo di un esemplare di dimensioni notevoli.</p>

		<p>Due di questi giganti sono la ruota del tempo a Budapest e la clessidra nel museo della sabbia di Nima. Con un'altezza rispettivamente di otto e sei metri e una durata di scorrimento di un anno ciascuna, sono due tra gli orologi più grandi del mondo. Un altro gigante si trova dal 2008 sulla Piazza Rossa di Mosca. Alto <em>11,90 m</em> e pesante <em>40 tonnellate</em>, è la clessidra più grande del mondo: i due bulbi di vetro dello strumento sono così grandi che possono ospitare comodamente un'automobile lunga <em>5 m.</em></p>

		<p>La clessidra più piccola del mondo misura invece solo <em>2,4 cm</em>. Fu costruita ad Amburgo nel 1992 e, per un ciclo completo, richiede meno di <em>5 secondi.</em></p>

</body>
</html>